ΗΥ531 – Information Theory 
Κατσίκας Λάμπρος
ΑΜ -2287


					Cognitive Radios 



Εισαγωγικά:	

	Τα τελευταία χρόνια, παρατηρείται έντονο ερευνητικό ενδιαφέρον στην μελέτη και καλύτερη αξιοποίηση των ασύρματων επικοινωνιών. Πάνω στην κατεύθυνση αυτή κινείται και η ανάπτυξη της τεχνολογίας των Γνωστικών Συστημάτων Ραδιοεπικοινωνιών ή αλλιώς Cognitive Radios .Τα Cognitive Radios (CR) είναι μια νέα τεχνολογία η οποία επιτρέπει σε ασύρματους 
τερματικούς κόμβους να διαθέτουν ευφυΐα – νοημοσύνη και να προσαρμόζουν κατάλληλα τις 
παραμέτρους λειτουργίας τους με στόχο την καλύτερη ποιότητα επικοινωνίας μεταξύ των κόμβων  του δικτύου. Κύριο χαρακτηριστικό των συστημάτων αυτών αποτελεί η δυνατότητά τους να λειτουργούν στο μη αδειοδοτημένο φάσμα,να ανιχνεύουν περιοχές του φάσματος οι οποίες υποχρησιμοποιούνται(underutilized) και να τις χρησιμοποιούν όσο αυτές παραμένουν αδρανείς με σκοπό την καλύτερη αξιοποίηση του φάσματος. 



Software Defined Radios και Cognitive Radios:

	Τα Cognitive Radio συστήματα αποτελούν εξέλιξη των Software Defined Radios(SDR). Η τεχνολογία του CR στηρίχθηκε πάνω στην τεχνολογία των SDR και την επέκτεινε. Ουσιαστικά, ένα CR είναι ένα SDR το οποίο μπορεί επιπλέον να αντιλαμβάνεται το περιβάλλον του, να εντοπίζει τις αλλαγές που λαμβάνουν χώρα σε αυτό και να προσαρμόζεται σε αυτές αναλόγως. Για το λόγο αυτό, η κατανόηση του CR απαιτεί πρώτα την κατανόηση της λειτουργίας του SDR. 

Ένα Software-Defined Radio είναι ένα σύστημα ραδιοεπικοινωνιών που έχει την 
ικανότητα να μεταβάλλει τα χαρακτηριστικά λειτουργίας του, όπως π.χ.: 
1) το εύρος ζώνης συχνοτήτων στο οποίο λειτουργεί 
2) το είδος διαμόρφωσης των σημάτων που εκπέμπει και λαμβάνει 
3) την ισχύ των εκπεμπόμενων σημάτων 

Η επαναπρογραμματισιμότητα (reconfiguration) αυτή του συστήματος επιτυγχάνεται με τη βοήθεια πακέτων λογισμικού τα οποία έχουν εγκατασταθεί πάνω στο υλικό. Η κοινή αυτή πλατφόρμα υλικού αποτελείται από ψηφιακούς επεξεργαστές σήματος, καθώς και άλλους μικροεπεξεργαστές γενικού σκοπού. Το λογισμικό αποσκοπεί στο να μεταβάλει τις παραμέτρους της λειτουργίας του 
συστήματος και έτσι να ελέγξει βασικές επικοινωνιακές λειτουργίες, όπως τη διαμόρφωση και την αποδιαμόρφωση. Με την εγκατάσταση νέου λογισμικού είναι δυνατή η εκτέλεση νέων πρωτοκόλλων και λειτουργιών από το σύστημα. Επομένως, καθίσταται προφανές ότι το βασικότερο πλεονέκτημα που προσφέρει η τεχνολογία SDR είναι η δυνατότητα της επί τόπου (on-the-fly) 
επαναπρογραμματισιμότητας των χαρακτηριστικών ενός τηλεπικοινωνιακού συστήματος. Παρόλα αυτά, το SDR έχει και μία σειρά από μειονεκτήματα, όπως για παράδειγμα η υψηλή κατανάλωση ισχύος, οι υψηλότερες απαιτήσεις σε υπολογιστική ισχύ και το σχετικά μεγάλο αρχικό κόστος. 

Ο όρος reconfigurability περιλαμβάνει: 
1) Την προσαρμογή της διεπαφής του ραδιοσυστήματος στις μεταβολές του περιβάλλοντος 
2) Την ενσωμάτωση νέων εφαρμογών και υπηρεσιών 
3) Την ενσωμάτωση των τελευταίων εξελίξεων στην τεχνολογία λογισμικού 
4) Την εκμετάλλευση των ευέλικτων ετερογενών υπηρεσιών που παρέχονται από τα δίκτυα ραδιοεπικοινωνιών 

                                                            
Η δομή ενός συστήματος δέκτη SDR φαίνεται στην εικόνα 1.Το RF σήμα λαμβάνεται αρχικά από την κεραία. Διέρχεται από ένα ζωνοπερατό φίλτρο το οποίο αποκόπτει τις περιττές συχνότητες και στη συνέχεια ενισχύεται. Το σήμα που προκύπτει ακολουθεί δύο διαφορετικές διαδρομές. Στην άνω διαδρομή, που καλείται και συμφασική (inphase, I), πραγματοποιείται αναλογική μίξη του σήματος με ένα ημιτονοειδές σήμα a(t) συχνότητας RF. Στην κάτω διαδρομή, που καλείται και ορθογώνια 
(quadrature, Q), γίνεται μίξη του σήματος με ένα ημιτονοειδές σήμα b(t) συχνότητας RF του οποίου η φάση έχει ολισθήσει κατά -π/2 σε σχέση με τη φάση του σήματος a(t). Τόσο η ομοφασική I όσο και η ορθογώνια Q συνιστώσα διέρχονται από βαθυπερατά φίλτρα και στη συνέχεια μετατρέπονται από αναλογικές σε ψηφιακές. Ο ρυθμός δειγματοληψίας των ADC μετατροπέων πρέπει να είναι κοινός για όλα τα σήματα. Θα πρέπει επίσης να πληρούνται οι αρχές του Θεωρήματος Δειγματοληψίας του Nyquist-Shannon, όπως σε όλα τα σήματα. Ακολούθως, θα πρέπει να υπάρξει κατάλληλη εξισορρόπηση των δύο συνιστωσών του σήματος I και Q (I/Q Balancing). Έπεται προσαρμογή του ρυθμού δειγματοληψίας (Sampling Rate Adaptation) στο 
κατάλληλο πρότυπο. Η προσαρμογή αυτή απαιτείται γιατί ο ψηφιακός επεξεργαστής σήματος DSP θα πρέπει να λειτουργεί με τον ελάχιστο δυνατό ρυθμό. Για ένα δεδομένο πρότυπο ο ελάχιστος αυτός ρυθμός εξαρτάται από το ρυθμό συμβόλων fc=1/Tc . Συνήθως, ένας ρυθμός fs=4fc είναι αρκετός για την επεξεργασία σήματος που ακολουθεί, δεδομένου μάλιστα και του υποτετραπλασιασμού του ρυθμού αμέσως μετά το τέλος της διαδικασίας συγχρονισμού. Μετά την προσαρμογή του ρυθμού, λαμβάνει χώρα η αποδιαμόρφωση και η αποκωδικοποίηση του σήματος. Η διαδικασία ολοκληρώνεται με την επεξεργασίας της ληφθείσας πληροφορίας. Ο SDR πομπός επιτελεί περίπου την αντίστροφη διαδικασία. Το Cognitive Radio αποτελεί εξέλιξη του Software-Defined Radio (SDR). Στηρίχθηκε στις αρχές του SDR και τις επέκτεινε με άμεση εφαρμογή την αξιοποίηση του ανεκμετάλλευτου φάσματος. Όλα τα βήματα της εξέλιξης του SDR, οδήγησαν αργά και σταθερά στο Cognitive Radio. 





		Εικόνα 1: Δομή ενός δέκτη SDR .	




Μη αποδοτική αξιοποίηση φάσματος:

	Η πρόοδος στην μελέτη και καλύτερη αξιοποίηση των ασύρματων επικοινωνιών έχει οδηγήσει σε αυξημένες απαιτήσεις σε φάσμα. Το φάσμα ραδιοσυχνοτήτων αποτελεί ένα από τα πολυτιμότερα δημόσια αγαθά, γι’ αυτό και η διαχείρισή του θα πρέπει να γίνεται με τρόπο αποδοτικό και όσο το δυνατόν δίκαιο. Είναι γεγονός ότι ο στατικός κατακερματισμός του φάσματος όλα αυτά τα χρόνια σε τμήματα τα οποία έχουν εκχωρηθεί σε δημόσιους και ιδιωτικούς φορείς με αδειοδότηση δεν αφήνει και πολλά περιθώρια για εκχώρηση  νέων ελεύθερων ζωνών. Υπάρχει μάλιστα η αντίληψη ότι σήμερα το διαθέσιμο φάσμα ραδιοσυχνοτήτων είναι ιδιαίτερα ανεπαρκές και ότι το μεγαλύτερο τμήμα του έχει ήδη εκχωρηθεί και χρησιμοποιείται εκτεταμένα. Παρόλα αυτά, μετρήσεις που έχουν γίνει τόσο στην Ευρώπη όσο και στις ΗΠΑ δείχνουν ότι  μεγάλα τμήματα του φάσματος, αν και έχουν εκχωρηθεί με άδεια σε χρήστες, στην  πραγματικότητα παραμένουν αχρησιμοποίητα για αρκετά μεγάλα χρονικά  διαστήματα. Οι αδειοδοτημένοι χρήστες, δηλαδή, δε χρησιμοποιούν όλο το χρόνο το  100% του φάσματος το οποίο τους έχει εκχωρηθεί. Χαρακτηριστικό είναι το παράδειγμα της εικόνας 2 η οποία δείχνει μετρήσεις έντασης ηλεκτρομαγνητικού πεδίου στο Lichtenau, στη Γερμανία, στη ζώνη 50 MHz – 1 GHz για μία ημέρα. Παρατηρούμε ότι ορισμένες περιοχές συχνοτήτων χρησιμοποιούνται εκτεταμένα, όπως π.χ. οι συχνότητες κάτω των 300 MHz ενώ ταυτόχρονα ζώνες συχνοτήτων μεγάλου εύρους εμφανίζουν πολύ χαμηλή χρήση. Μάλιστα ο Ed Thomas, (πρώην αρχιμηχανικός) έχει δηλώσει τα εξής: «Αν δει κανείς όλες τις ραδιοσυχνότητες μέχρι τα 100GHz και λάβει ένα στιγμιότυπο οποιαδήποτε χρονική στιγμή, θα δει ότι μόνο το 5 με 10% αυτών να χρησιμοποιείται» 



	Εικόνα 2: Χρησιμοποίηση του φάσματος μεταξύ 50 MHz και 1 Ghz κατα την διάρκεια 	μιας ημέρας στην περιοχή  Lichtenau, στη Γερμανία
	



Είναι προφανές από τα παραπάνω ότι η στατική αυτή πολιτική χρήσης του φάσματος που ασκείται όλα αυτά τα χρόνια είναι τουλάχιστον μη αποδοτική. Κάποιες ζώνες συχνοτήτων είναι απόλυτα ελεύθερες στο μεγαλύτερο ποσοστό του χρόνου, κάποιες άλλες είναι μερικά απασχολημένες, ενώ άλλες είναι υπερφορτωμένες. Ένας από του λόγους της υποχρησιμοποίησης ορισμένων ζωνών είναι ότι, αν και οι ζώνες αυτές έχουν εκχωρηθεί με άδεια σε συγκεκριμένους φορείς, αυτοί χρησιμοποιούν μόνο κλάσματα των ζωνών αυτών και σε συγκεκριμένες χρονικές στιγμές. Τον υπόλοιπο χρόνο οι συχνότητες αυτές παραμένουν αχρησιμοποίητες με αποτέλεσμα ένα μεγάλο μέρος του φάσματος να μην αξιοποιείται αποδοτικά και ουσιαστικά σπαταλάται. Όταν μια ζώνη συχνοτήτων η οποία έχει ανατεθεί σε ένα αδειούχο χρήστη, αλλά σε μια συγκεκριμένη χρονική στιγμή και σε μια συγκεκριμένη τοποθεσία, η εν λόγω ζώνη δε χρησιμοποιείται από το χρήστη αυτό τότε στην συγκεκριμένη αχρησιμοποίητη ζώνη συχνοτήτων λέμε ότι έχουμε «φασματική οπή» (spectrum hole). Οι φασματικές οπές περιγράφονται συνήθως σε ένα χώρο δύο διαστάσεων, του χρόνου και της συχνότητας.Είναι οι δύο όψεις του ίδιου νομίσματος (Εικόνα 3).
















						Εικόνα3: Γράφημα φασματικών οπών





Ορισμός του Cognitive Radio:
	
	Ο όρος "Cognitive Radio" χρησιμοποιήθηκε για πρώτη φορά το 1999 σε ένα άρθρο από τους Joseph Mitola III και Gerald Q. Maguire, Jr ορίζοντας ένα CR σύστημα ώς:
«το σημείο εκείνο όπου τα ασύρματα PDAs (personal digital assistants, προσωπικοί 
ψηφιακοί βοηθοί) και τα σχετικά με αυτά δίκτυα διαθέτουν αρκετή υπολογιστική 
νοημοσύνη όσον αφορά τους ραδιο - πόρους και τη σχετική επικοινωνία μεταξύ 
υπολογιστών ούτως ώστε να ανιχνεύουν τις τηλεπικοινωνιακές ανάγκες των χρηστών 
ως συνάρτηση του περιβάλλοντος χρήσης και να παρέχουν ραδιο - πόρους και 
ασύρματες υπηρεσίες που να είναι κατάλληλες να ικανοποιήσουν τις ανάγκες αυτές » 

Ωστόσο η  FCC (Federal Communications Commission) όρισε ένα Cognitive Radio ως:
«Cognitive Radio είναι ένα σύστημα ραδιοεπικοινωνιών που μπορεί να αλλάξει τις 
παραμέτρους μετάδοσης του, βασισμένο στην αλληλεπίδραση με το περιβάλλον μέσα 
στο οποίο λειτουργεί.» 

Επιπροσθέτως, η FCC τονίζει ότι η πλειοψηφία των CR θα είναι πιθανότατα SDR χωρίς, όμως, να είναι απαραίτητο ένα CR να διαθέτει λογισμικό ή να είναι προγραμματίσιμο. Η FCC αναγνώρισε τα χαρακτηριστικά που θα πρέπει να διαθέτει ένα CR ώστε να μπορεί να πετύχει αποτελεσματική χρήση του φάσματος. Τα χαρακτηριστικά αυτά είναι: 
1) Ευμεταβλητότητα συχνότητας (Frequency Agility). Το σύστημα θα πρέπει να μπορεί να μεταβάλει τη συχνότητα λειτουργίας του για να προσαρμόζεται στο περιβάλλον του. 

2) Δυναμική Επιλογή Συχνότητας (Dynamic Frequency Selection-DFS). Ο μηχανισμός αυτός επιτρέπει τη χρήση των υπο-χρησιμοποιούμενων αδειοδοτημένων ζωνών συχνοτήτων με την προϋπόθεση ότι δεν εισάγονται παρεμβολές στα αδειοδοτημένα συστήματα. Ο μηχανισμός αυτός, παρουσιάζεται πιο κάτω. 

3)Έλεγχος Μεταδιδόμενης Ισχύος (Transmit Power Control-TPC). O TPC είναι ένας μηχανισμός που προσαρμόζει την ισχύ που μεταδίδεται από ένα σταθμό ανάλογα με τις συνθήκες που επικρατούν. 

4) Προσαρμοστική Διαμόρφωση (Adaptive Modulation). Το CR θα πρέπει να είναι ικανό να μεταβάλλει δυναμικά την τεχνική διαμόρφωσης που χρησιμοποιεί κατά την εκπομπή σημάτων. 

5) Γνώση για την Τοποθεσία (Location Awareness). Το σύστημα πρέπει να είναι ικανό να αναγνωρίζει τη θέση του και τη θέση των υπολοίπων συσκευών που χρησιμοποιούν την ίδια ζώνη συχνοτήτων. 

6) Χρήση υπό Διαπραγμάτευση (Negotiated Use). Το CR πρέπει να διαθέτει 
αλγορίθμους που να επιτρέπουν τον καταμερισμό του φάσματος στα πλαίσια 
προσυμφωνημένων κανόνων. 


Δυναμική Επιλογή Συχνότητας (Dynamic Frequency Selection-DFS):
Ο αλγόριθμος DFS είναι μία τεχνική που επιτρέπει σε έναν πομπό να μεταβεί δυναμικά από μια ζώνη συχνοτήτων σε μια άλλη σε περίπτωση που ικανοποιηθούν συγκεκριμένες συνθήκες. Μια τέτοια συνθήκη είναι συνήθως η λήψη ενός σήματος με ισχύ μεγαλύτερη από ένα συγκεκριμένο κατώφλι. Αν τα λαμβανόμενα σήματα έχουν συνολική αθροιστική ισχύ που υπερβαίνει το 
κατώφλι, το τρέχον κανάλι συχνοτήτων θα πρέπει να αποδεσμευτεί και να μη χρησιμοποιηθεί για μια συγκεκριμένη χρονική περίοδο. Επιπλέον, πριν την εκκίνηση μιας νέας μετάδοσης, πραγματοποιείται ανίχνευση του φάσματος για να βρεθούν τα ελεύθερα κανάλια. Ένα από τα κανάλια αυτά επιλέγεται τελικά για την έναρξη της επικοινωνίας. Η FCC ορίζει ότι ο DFS μηχανισμός θα πρέπει να διασφαλίζει την ομοιόμορφη κατανομή του επικοινωνιακού φόρτου σε όλο το εύρος του διατιθέμενου φάσματος. 


Είναι λοιπόν εμφανές ότι το CR είναι ένα έξυπνο σύστημα επικοινωνιών. Αποτελεί μέρος του φυσικού κόσμου και χρησιμοποιεί και παρέχει πληροφορίες οποιαδήποτε χρονική στιγμή. Με τη βοήθεια μιας σειράς από αισθητήρες, λαμβάνει πληροφορίες από το περιβάλλον του. Έχει πρόσβαση σε βάσεις δεδομένων και μπορεί να λαμβάνει κρίσιμες αποφάσεις σε θέματα που σχετίζονται από το επίπεδο του φυσικού μέσου μέχρι το επίπεδο εφαρμογών. Έχει, επίσης, την ικανότητα να ανιχνεύει το φάσμα, να εντοπίζει φασματικές ευκαιρίες και να ελέγχει αυτόματα την πρόσβαση σε αυτό. Παρέχει με διαφάνεια στο χρήστη μια σειρά από υπερσύγχρονες υπηρεσίες και 
εφαρμογές. 



Κατηγοριοποίηση των Cognitive Radios :

	Τα Cognitive Radio μπορούν να διακριθούν με βάση το ποιο είναι το σύνολο των παραμέτρων που καθορίζει τις αλλαγές που πραγματοποιούνται στη διαδικασία εκπομπής και λήψης. Έτσι, προκύπτουν οι εξής δύο τύποι Γνωστικών Συστημάτων Ραδιοεπικοινωνιών: 

1) Πλήρη Γνωστικά Συστήματα Ραδιοεπικοινωνιών (Full Cognitive Radio). Τα πλήρη CR λαμβάνουν υπόψη τους όλες τις πιθανές παραμέτρους, όπως αυτές λαμβάνονται από το περιβάλλον μέσω παρατήρησης και μέτρησης. 
2) Γνωστικά Συστήματα Ραδιοεπικοινωνιών με Ανίχνευση Φάσματος (Spectrum Sensing Cognitive Radios). Στα CR με Ανίχνευση Φάσματος λαμβάνεται υπόψη μόνο το φάσμα ραδιοσυχνοτήτων και τα χαρακτηριστικά αυτού. 

Τα CR με Ανίχνευση Φάσματος αποτελούν ουσιαστικά ειδικές περιπτώσεις των πλήρων CR. Η CR τεχνολογία προέκυψε αρχικά ως μία επέκταση της SDR τεχνολογίας, με τις CR συσκευές να εμφανίζουν μια γενικότερη προσαρμοστικότητα σε όλα τα ερεθίσματα του περιβάλλοντος, να είναι δηλαδή πλήρη CR. Αυτή τη στιγμή, όμως, το ερευνητικό ενδιαφέρον είναι στραμμένο κυρίως στην αξιοποίηση και αποτελεσματική χρήση του φάσματος, δηλαδή, στη δεύτερη από τις παραπάνω 
κατηγορίες. Γι’ αυτό και πολλές φορές εστιάζουμε αποκλειστικά στην ικανότητα των CR να διαχειρίζονται σωστά το φάσμα και παραγνωρίζουμε τα υπόλοιπα ευφυή χαρακτηριστικά τους, όπως για παράδειγμα τις υπηρεσίες στο επίπεδο εφαρμογής. Το κύριο πρόβλημα των CR με Ανίχνευση Φέροντος είναι η δυσκολία τους να ανιχνεύσουν το φάσμα. Είναι πλέον δεδομένο ότι ένας απλός ανιχνευτής ενέργειας (energy detector) δεν επαρκεί και δε μπορεί να εγγυηθεί ακριβή ανίχνευση. Επομένως, απαιτούνται νέες τεχνικές και βελτιωμένοι αλγόριθμοι που θα επιτρέψουν την αποτελεσματική ανίχνευση του φάσματος και την ανταλλαγή των αποτελεσμάτων της ανίχνευσης μεταξύ των CR. Παράλληλα, ανάλογα με το ποια μέρη του φάσματος είναι διαθέσιμα για χρήση, τα CR διακρίνονται σε: 

1) Γνωστικά Συστήματα Ραδιοεπικοινωνιών Αδειοδοτημένης Ζώνης (Licensed Band Cognitive Radio). Τα CR αυτής της κατηγορίας, εκτός του ότι μπορούν να χρησιμοποιούν τις μη αδειοδοτημένες ζώνες συχνοτήτων (U-NNI, ISM κ.λ.π.), έχουν την ικανότητα να χρησιμοποιούν και ζώνες οι οποίες έχουν δοθεί με άδεια σε συγκεκριμένους χρήστες. Χαρακτηριστικό παράδειγμα αυτής της κατηγορίας αποτελούν οι συσκευές που υποστηρίζουν το πρότυπο IEEE 802.15
2) Γνωστικά Συστήματα Ραδιοεπικοινωνιών Μη Αδειοδοτημένης Ζώνης (UnLicensed Band Cognitive Radio). Στην κατηγορία αυτή ανήκουν τα CR που μπορούν να λειτουργούν μόνο στα μη αδειοδοτημένα τμήματα του φάσματος. CR μη αδειοδοτημένης ζώνης είναι τα συστήματα που υποστηρίζουν τα πρότυπα ΙΕΕΕ 802.19 και ΙΕΕΕ 802.22. 



Ιδιότητες των CR :

	Οι ιδιότητες των CR διακρίνονται σε δύο κατηγορίες: 

1) Ιδιότητες με κέντρο το χρήστη. Σχετίζονται με λειτουργίες υποστήριξης  των χρηστών, όπως για παράδειγμα η εύρεση της διεύθυνσης ενός  εστιατορίου, η πρόταση για μια ταινία που ταιριάζει στις προτιμήσεις του  χρήστη, η οργάνωση των ραντεβού που έχουν προγραμματιστεί κ.λ.π. Οι  περισσότερες από αυτές τις ιδιότητες υλοποιούνται μέσω εισηγητικών  συστημάτων ή μέσω αναζήτησης σε σχετικές βάσης δεδομένων.  Αναφέρονται στο επίπεδο εφαρμογής και εξαρτώνται από το δίκτυο. 

2) Ιδιότητες με κέντρο την τεχνολογία. Είναι οι τεχνολογικές ιδιότητες. Ανάμεσα σε αυτές συγκαταλέγονται η ικανότητα ανίχνευσης του  φάσματος, η επεξεργασία γνώσης, η συλλογή πληροφοριών και η  δυνατότητα εντοπισμού θέσης. Για να μπορεί ένα CR να συγκεντρώνει  όλες αυτές τις ιδιότητες απαιτείται η χρήση τεχνολογίας αιχμής και η  λήψη δύσκολων σχεδιαστικών αποφάσεων. 

Εστιάζοντας στη δεύτερη κατηγορία, καταγράφουμε ότι κάθε CR θα πρέπει να 
διαθέτει τις παρακάτω ιδιότητες με κέντρο την τεχνολογία: 
1) Θα πρέπει να έχει αισθητήρες εντοπισμού θέσης και να συνεργάζεται με συστήματα  όπως το GPS και το Galileo. 
2) Θα πρέπει να διαθέτει το υλικό που να του επιτρέπει να βρίσκει αχρησιμοποίητες ζώνες συχνοτήτων, χωρίς να χρειάζεται να ανιχνεύσει ολόκληρο το φάσμα αλλά μόνο ένα τμήμα αυτού. 
3) Θα πρέπει οι λειτουργίες του να είναι διαφανείς και ιχνηλάσιμες (traceable) και ο χρήστης θα πρέπει να ενημερώνεται για αυτές μέσω μιας εξελιγμένης διεπαφής ανθρώπου-μηχανής.
4) Πρέπει να είναι ικανό να προσαρμόζεται σε ποικίλα επικοινωνιακά πρότυπα και να «ακούει» προτού εκπέμψει. 
5) Θα πρέπει να υλοποιεί κατάλληλους αλγόριθμους μάθησης και εξαγωγής συμπερασμάτων.                                                                                         
6) Πρέπει να είναι δίκαιο και να συμβιβάζει τις ανάγκες του με τις ανάγκες άλλων χρηστών κάνοντας χρήση της θεωρίας παιγνίων (game theory). 



Δίκτυα CR και τα χαρακτηριστικά τους

Πολλά CRs που επικοινωνούν μεταξύ τους συγκροτούν ένα Δίκτυο Γνωστικών Συστημάτων Ραδιοεπικοινωνιών (Cognitive Radio Network). Το δίκτυο αποτελείται από CR τερματικά, τα οποία μπορεί να είναι είτε σταθερά είτε κινητά. Τα τερματικά έχουν την ικανότητα να ανιχνεύουν το φάσμα των ραδιοσυχνοτήτων και να προσαρμόζουν κατάλληλα τη συχνότητα λειτουργίας. Ως εκ τούτου, το δίκτυο λειτουργεί κατά βάση οπορτουνιστικά, ανιχνεύοντας φασματικές οπές και αξιοποιώντας τις. Όσον αφορά την ανίχνευση του φάσματος, υπάρχουν δύο επικρατούσες τάσεις στην επιστημονική κοινότητα σήμερα. Η πρώτη υποστηρίζει τη χρήση αυτόνομων τεχνικών ανίχνευσης ενώ η δεύτερη τη συνεργασία των σταθμών για την οικοδόμηση μιας κοινής βάσης δεδομένων που να περιέχει πληροφορίες σχετικές με τη χρήση του φάσματος.
Η περιοχή κάλυψης του δικτύου μπορεί να επεκταθεί αν δημιουργηθεί η κατάλληλη υποδομή με τη χρήση Γνωστικών Σημείων Πρόσβασης (Service Access Points, CAPs) και Γνωστικών Κόμβων Αναμετάδοσης (Cognitive Relay Nodes, CRNs). Στην παρακάτω εικόνα παρουσιάζεται ένα σύνολο από CR Δίκτυα .


			Εικόνα 4: CR Δίκτυα.



Παρατηρούμε την ύπαρξη ενός Γνωστικού Σημείου Πρόσβασης το οποίο συνδέεται ενσύρματα με το Internet. Επίσης, μία σειρά από Γνωστικούς Κόμβους Αναμετάδοσης επεκτείνουν το δίκτυο σε μία ευρεία περιοχή. Ένα CR υποδίκτυο στο κάτω δεξιά μέρος της εικόνας συνδέεται με το κυρίως δίκτυο υποδομής μέσω των κόμβων αναμετάδοσης και λειτουργεί οπορτουνιστικά. Συγκεκριμένα, οι σταθμοί του υποδικτύου μπορούν να ανιχνεύουν το φάσμα και να καταλαμβάνουν τις ζώνες που δε χρησιμοποιούνται από τα πρωτεύοντα δίκτυα, τα οποία στη συγκεκριμένη περίπτωση είναι ένα δίκτυο μετάδοσης σημάτων τηλεόρασης και ένα δίκτυο υπηρεσιών έκτακτης ανάγκης.
Ένα σωστά δομημένο και πετυχημένο δίκτυο CR διαθέτει τα ακόλουθα χαρακτηριστικά:
Αυτό-διάρθρωση (Self-Configuration). Τα CAPs και τα CRNs εγκαθίστανται αυτόματα αμέσως μόλις τεθούν σε λειτουργία και ο χρήστης δεν παρεμβαίνει στη διαδικασία της διάρθρωσης τους. Επίσης, μπορούν να κατεβάζουν (download) αυτόματα τις τελευταίες ενημερώσεις του λογισμικού τους και να ανακάμπτουν μόνα τους από ενδεχόμενη κατάρρευση.
Χαμηλή Κατανάλωση Ισχύος:  Η στοίβα των πρωτοκόλλων και γενικά όλες οι λειτουργίες των CRs θα πρέπει να έχουν σχεδιαστεί ώστε να καταναλώνουν όσο το δυνατόν μικρότερη ισχύ. Έτσι, θα είναι δυνατή η μεταφερσιμότητα των συσκευών.
Υλικό μικρό σε μέγεθος. Τα CAPs και τα CRNs είναι μικρές και διακριτικές συσκευές που μπορούν να στηθούν σε τοίχους, ενώ τα κινητά τερματικά έχουν αρκετά μικρό μέγεθος ώστε να εξασφαλίζεται η μεταφερσιμότητά τους. 
Υλικό χαμηλού κόστους: Ακόμα και οι συσκευές CAP και CRN δεν ξεπερνούν σε κόστος τα 100 δολάρια. 





Ο κύκλος γνωστικής διαδικασίας(Cognition Cycle):

	Οι νοητικές διεργασίες ενός CR τερματικού παρουσιάζονται στον ονομαζόμενο κύκλο γνωστικής διαδικασίας (Cognition Cycle). Ο κύκλος αυτός, στη μορφή που έχει όταν αφορά γνωστικά συστήματα ραδιοεπικοινωνιών δυναμικής χρήσης φάσματος, αποτυπόνεται  στην εικόνα 5. Η ιδέα του Κύκλου Γνωστικής Διαδικασίας παρουσιάσθηκε για πρώτη φορά από τον Mitola το 2000. 

Στον Κύκλο του σχήματος 5 καταγράφονται τρεις κύριες γνωστικές λειτουργίες: 

1) Η ανάλυση του φάσματος ραδιοσυχνοτήτων (Radio-scene analysis). 
2) Μοντελοποίηση Πρόβλεψης(predictive modelling). 
3) Η απόφαση που θα πάρει με βάση τα χαρακτηριστικά του πομπού και του δέκτη για το καλύτερο δυνατό αποτέλεσμα.






















		Εικόνα 5: Κύκλος γνωστικής διαδικασίας (Cognition Cycle).



Ανάλυση Φάσματος:
Η ανάλυση του φάσματος χωρίζεται σε 2 βασικές λειτουργίες:
1) Ανίχνευση Φάσματος (Spectrum Sensing).Ορίζεται ως η διαδικασία εύρεσης αχρησιμοποίητων καναλιών. Σε πρώτη φάση γίνεται ακρόαση του καναλιού για να καθοριστεί το επίπεδο ισχύος του λαμβανόμενου σήματος. Ανάλογα εάν η ισχύς αυτή είναι μικρότερη ή μεγαλύτερη από ένα προκαθορισμένο κατώφλι το κανάλι θεωρείται αχρησιμοποίητο ή σε χρήση αντίστοιχα.Η διαδικασία αυτή ονομάζεται θερμοκρασία παρεμβολής(interference temperature) και εφαρμόζεται περιοδικά στο σύστημα. Με βάση πλέον την τρέχουσα κατάσταση αλλά και παλιότερες εκτιμήσεις της θερμοκρασίας παρεμβολής μπορούμε να εκτιμήσουμε σε ποια από τις 3 κατηγορίες φασματικών οπών ανήκει το κανάλι την συγκεκριμένη στιγμή:
α) White spectrum holes, σημαίνει ότι το κανάλι είναι πλήρως αχρησιμοποίητο 
β) Gray spectrum holes, σημαίνει πως το κανάλι χρησιμοποιείται εν μέρη. 
γ) Black spectrum holes, σημαίνει ότι το κανάλι χρησιμοποιείται πλήρως.

Μετά από αυτό οι χρήστες μπορούν να χρησιμοποιήσουν ελεύθερα τα White spectrum holes και εν μέρη τα Gray spectrum holes με την προυπόθεση να μην παρενοχλούν τους πρωταρχικούς χρήστες.

2) Εκτίμηση καναλιού(Channel Estimation).Στοχεύει στην ανάλυση της συμπεριφοράς του καναλιού και των επιδράσεων του στο μεταδιδόμενο σήμα. Γνωρίζοντας την κρουστική απόκριση του καναλιού,ο δέκτης μπορεί να εξουδετερώσει τις επιδράσεις του καναλιού στο σήμα με την χρήση ισοσταθμιστή και ο αποστολές μπορεί να μεταδώσει ένα σήμα που απορροφά τις επιρροές αυτές.

Μοντελοποίηση Πρόβλεψης:
Επειδή ακριβώς τα κανάλια επικοινωνίας αλλά και το περιβάλλον έχουν  δυναμική συμπεριφορά, η εκτίμηση μόνο της τρέχουσας κατάστασης του καναλιού και του περιβάλλοντος δεν είναι αρκετά αποδοτική. Επομένως με την χρήση της τρέχουσας γνώσης για το σύστημα σε συνδυασμό με παλιότερες παρατηρήσεις αλλά και με την βοήθεια στατιστικών μετρήσεων προσπαθούμε να βρούμε το μοντέλο εκείνο που ταιριάζει καλύτερα στο κανάλι στο άμεσο μέλλον.


Απόφαση:
Η απόφαση που θα πάρει το σύστημα είναι συνάρτηση 4 πραγμάτων: 

1) Δυναμική δέσμευση φάσματος (Dynamic Spectrum Allocation ).Πρόκειται για την διαδικασία με την οποία οι χρήστες δεσμεύουν τις φασματικές οπές. Κάθε χρήστης επιδιώκει την δέσμευση όσο το δυνατόν μεγαλύτερου εύρους φάσματος. Γι' αυτό και θα πρέπει να υπάρχουν συγκεκριμένες πολιτικές για να υπάρχει δικαιοσύνη στον διαμοιρασμό του φάσματος μεταξύ των χρηστών.
2) Κατανεμημένος έλεγχος ισχύος (Distributed Power Control ).Κάθε χρήστης θα πρέπει να είναι σίγουρος ότι το σήμα που μεταδίδει θα φτάσει στον δέκτη με τέτοια ισχύ ώστε  να μπορεί μεν να το ανιχνεύσει αλλά να μην είναι τόσο ισχυρό ώστε να προκαλεί παρεμβολές στους υπόλοιπους χρήστες που μεταδίδουν. Την ίδια στιγμή κάθε χρήστης θα πρέπει να ενημερώνει τους υπολοίπους για το μέγεθος της ισχύος του σήματος που λαμβάνει. Η λειτουργία αυτή είναι κρίσιμη για την ελαχιστοποίηση των παρεμβολών και άρα την βελτίωση της ποιότητας υπηρεσιών.
3) Προσαρμοστική Διαμόρφωση (Adaptive Modulation) . Όλες οι τεχνικές διαμόρφωσης έχουν πλεονεκτήματα και μειονεκτήματα. Επομένως κάτω από ορισμένες συνθήκες μια τεχνική διαμόρφωσης μπορεί να είναι προτιμότερη από μια άλλη. Ένα cognitive σύστημα θα πρέπει να είναι σε θέση με βάση την  ανάλυση κα΁φωση OFDM(OFDM Channel Filling) .Η OFDM διαμόρφωση προσφέρει αρκετά χαρακτηριστικά κάνοντας την αρκετά ευέλικτη. Για παράδειγμα η επιλογή διάφορων αστερισμών(constellations) και  η επιλογή διαφορετικού μεγέθους καναλιού απαιτεί δυναμική και ακριβή διαχείριση των καναλιών χωρίς την υπερχείλιση τους.Η διαδικασία αυτή ονομάζεται διαχείριση καναλιών(Channel Filling).


		Εικόνα 6: Νοητικές διεργασίες όπως προκύπτουν από το Γνωστικό Κύκλο .


Με βάση λοιπόν τον κύκλο αυτό, το CR δέχεται ερεθίσματα από το περιβάλλον του. Τα ερεθίσματα αυτά αναλύονται και σε περίπτωση που διαπιστωθεί η ύπαρξη φασματικών οπών σε συνδυασμό με χαμηλό θόρυβο και χαμηλές παρεμβολές, ο σταθμός μπορεί να τις χρησιμοποιήσει για μετάδοση. Πριν τη μετάδοση, θα πρέπει φυσικά να ρυθμιστεί κατάλληλα η τιμή της ισχύος εκπομπής. Ο Γνωστικός Κύκλος του σχήματος περιγράφει τη μονόδρομη επικοινωνία και προϋποθέτει ότι ο πομπός και ο δέκτης βρίσκονται σε διαφορετικά σημεία. Στην περίπτωση της αμφίδρομης επικοινωνίας, υπάρχει ένας πομποδέκτης, που ενσωματώνει τις λειτουργίες τόσο του πομπού όσο και του δέκτη. Η εικόνα 6 δείχνει τις βασικές διεργασίες ενός CR, όπως αυτές προκύπτουν από έναν πιο γενικό Κύκλο Γνωστικής Διαδικασίας του Mitola. Το CR παρατηρεί το περιβάλλον του και λαμβάνει αποφάσεις στηριζόμενο: 

1) στις μετρήσεις μίας σειράς μεγεθών 
2) στο ιστορικό των προηγούμενων παρατηρήσεών του 
3) τις προτιμήσεις του χρήστη 



Ανίχνευση Φάσματος – Χαρακτηριστικά:

	Η υποχρησιμοποίηση του φάσματος καθιστά απαραίτητη τη στροφή προς ένα νέο τηλεπικοινωνιακό πρότυπο δυναμικής ανάθεσης φάσματος. Το Cognitive Radio αποτελεί ιδανική τεχνολογία για την υιοθέτηση ενός τέτοιου προτύπου. Η ευελιξία και η προσαρμοστικότητα των CRs θα επιτρέπει στους χρήστες να εκμεταλλεύονται στο έπακρο το διαθέσιμο φάσμα σε μία ευκαιριακή (opportunistic) βάση. Πιο συγκεκριμένα, το Cognitive Radio θα επιτρέπει στους χρήστες να: (1) προσδιορίζουν τα διαθέσιμα τμήματα του φάσματος και να εντοπίζουν την παρουσία αδειούχου χρήστη όταν ο cognitive χρήστης λειτουργεί σε μία αδειοδοτημένη μπάντα (φασματική ανίχνευση), (2) επιλέγουν το καλύτερο διαθέσιμο κανάλι (διαχείριση φάσματος), (3) συντονίζουν την πρόσβαση σε αυτό το κανάλι μαζί με άλλους χρήστες (διαμοιρασμός φάσματος) 
και (4) εγκαταλείπουν το κανάλι όταν εντοπιστεί ένας αδειούχος χρήστης(κινητικότητα στο φάσμα) 
.Υπάρχουν διάφοροι τρόποι για τον cognitive χρήστη να χρησιμοποιήσει το φάσμα γύρω από τα σήματα των πρωτευόντων (αδειοδοτημένων) χρηστών. Η Εικόνα 7 δείχνει μερικούς από αυτούς. Η πρώτη μέθοδος υποθέτει κυματομορφή σταθερού εύρους ζώνης, ενώ η φέρουσα συ χνότητα μπορεί να αλλάζει. Η δεύτερη μέθοδος υποθέτει ένα σήμα μεταβλητού εύρους ζώνης, π.χ. μία κυματομορφή άμεσης-ακολουθίας διάχυτου φάσματος (direct-sequence spread spectrum), όπου ο ρυθμός chip και η φέρουσα συχνότητα μεταβάλλονται. Η τρίτη μέθοδος είναι μια μέθοδος τύπου “πλήρωσης ύδατος” (water-filling) που καταλαμβάνει ένα υποσύνολο φερουσών μιας OFDM κυματομορφής. Αυτές οι τρεις μέθοδοι επηρεάζουν ελάχιστα τα σήματα των πρωτευόντων χρηστών, όταν τηρούνται κατάλληλες μπάντες προστασίας (guard bands). Η τέταρτη μέθοδος είναι ένα DS σήμα διάχυτου φάσματος, το οποίο υπόκειται του πρωτεύοντος σήματος. Η παρεμβολή από αυτό το σήμα πρέπει να είναι πολύ μικρή έτσι ώστε τα πρωτεύοντα συστήματα να μην αντιλαμβάνονται θόρυβο. Η τελευταία μέθοδος αποφεύγει τα πρωτεύοντα σήματα με μεταπήδηση συχνότητας (frequency-hopping) μόνο σε ελεύθερα κανάλια .


		Εικόνα  7: Μη-παρεμβλητικές μέθοδοι για δυναμική πρόσβαση φάσματος .

Η τεχνολογία ανίχνευσης σε ένα cognitive radio θα πρέπει να είναι υψηλής ποιότητας, για να αντιμετωπιστεί το πρόβλημα του κρυμμένου τερματικού. Για παράδειγμα, αν ένα CR θέλει να χρησιμοποιήσει μια μπάντα τηλεόρασης, ο δέκτης του θα πρέπει να έχει σημαντικά μεγαλύτερη ευαισθησία από αυτή ενός τηλεοπτικού δέκτη, έτσι ώστε αν ανιχνεύσει τηλεοπτικό σήμα να μην προκαλέσει παρεμβολή στη λήψη της τηλεόρασης, ενώ αν δεν ανιχνεύσει τηλεοπτικό σήμα να μπορεί να συμπεράνει με μεγάλη αυτοπεποίθηση ότι δεν υπάρχει τηλεοπτικός δέκτης αρκετά κοντά για να αποδιαμορφώσει τηλεοπτικό σήμα σε αυτό το κανάλι. 

	
	Η αξιόπιστη ανίχνευση του φάσματος είναι πιθανόν το πιο σημαντικό χαρακτηριστικό της τεχνολογία του cognitive radio, καθώς όλες οι αποφάσεις για την κατανομή των συχνοτήτων βασίζονται σε αυτή τη λειτουργία. Το spectrum sensing αποτελεί το πρώτο βήμα για την επίτευξη προσαρμοστικής μετάδοσης σε μεγάλα φάσματα, χωρίς να προκαλούνται παρεμβολές στους πρωταρχικούς χρήστες(PUs - Primary Users) Ουσιαστικά, το spectrum sensing διαδραματίζει δύο σημαντικούς ρόλους. Πρώτον, διασφαλίζει επικοινωνία χωρίς παρεμβολές για τους PUs και δεύτερον, αναγνωρίζει τις δυνατότητες που υπάρχουν για αύξηση της χωρητικότητας των cognitive δικτύων. Για να μπορέσει να ανταπεξέλθει αξιόπιστα σε αυτούς τους ρόλους θα πρέπει να αντιμετωπίσει αποτελεσματικά κάποια ζητήματα που ανακύπτουν. 

Περιορισμένη ικανότητα ανίχνευσης: Οι δευτερεύοντες χρήστες(SUs - Secondary Users) είναι κατά μια έννοια τυφλοί (blind) καθώς δε μπορούν να αντιληφθούν την παρουσία άλλων χρηστών αποτελεσματικά. Διαθέτουν μόνο μία βασική «αίσθηση ακοής». Το γεγονός αυτό καθιστά την cognitive λειτουργία πολύ απαιτητική. Πολλά ανοιχτά ζητήματα σχετίζονται με την ικανότητα ανίχνευσης και την απόδοσή της σε  μεγάλα φάσματα, τη μέτρηση της θερμοκρασίας παρεμβολών, την ανίχνευση του φάσματος σε περιβάλλοντα πολλαπλών χρηστών και τις τεχνικές ανίχνευσης μέσω της συνεργασίας χρηστών. Η κύρια απαίτηση για ανίχνευση θέλει το spectrum sensing να είναι μία αξιόπιστη, ακριβής και γρήγορη ανίχνευση των PUs. 

Ανίχνευση ευρείας ζώνης: Πολλοί ερευνητές προτείνουν τη χρήση ενός περιορισμένου εύρους ζώνης ως στόχο για να πραγματοποιηθεί η ανίχνευση φάσματος, αντί για ανίχνευση σε ένα πολύ ευρύ φάσμα συχνοτήτων. Με τη χρήση ανίχνευσης περιορισμένου εύρους ζώνης, η δειγματοληψία στο ρυθμό Nyquist ή και με ακόμα μεγαλύτερο ρυθμό είναι εφικτή με την παρούσα τεχνολογία. Το 
υπολογιστικό κόστος μπορεί να περιοριστεί σε ένα λογικό επίπεδο και το σχετικά υψηλό κόστος που απαιτείται για τη σάρωση ενός μεγάλου φάσματος αποφεύγεται. Επιπλέον, έτσι είναι δυνατόν να αποφευχθεί ότι μόνο ένας τύπος CR απασχολεί την πλειοψηφία των ευκαιριών του φάσματος. Διάφοροι ερευνητές προτείνουν ρυθμιστικές αρχές να διανέμουν τις συχνότητες στους διαφόρους cognitive χρήστες για διαφορετικές χρήσεις, ανάλογα με τις γενικότερες απαιτήσεις (όπως εμβέλεια 
κλπ.). 

Μέτρηση παρεμβολών: Η σκέψη για τη χρήση της θερμοκρασίας παρεμβολών (που θα δούμε αναλυτικά πιο κάτω) αποτελεί μία πολλά υποσχόμενη προσέγγιση για τη δυναμική χρήση του διαθέσιμου φάσματος. Εφόσον οι cognitive χρήστες δεν αυξάνουν τη θερμοκρασία παρεμβολών πάνω από ένα όριο, μπορούν ελεύθερα να μεταδίδουν. Δύο είναι οι κύριες προκλήσεις σχετικά με την προσέγγιση του spectrum sensing από τη οπτική της μέτρησης της θερμοκρασίας παρεμβολών: (1) ο καθορισμός των παρεμβολών του περιβάλλοντος ως μία συνάρτηση του χώρου και 
της συχνότητας και (2) η μέτρηση στη σωστή θέση (in situ measurement) της θερμοκρασίας παρεμβολών για τον προσδιορισμό των βέλτιστων παραμέτρων μετάδοσης. Η δεύτερη παρατήρηση αναφέρεται στο θεμελιώδες πρόβλημα κατά το οποίο οι SUs δεν έχουν τη δυνατότητα να γνωρίζουν τις ακριβείς θέσεις των PUs και δε μπορούν να μετρήσουν τις επιδράσεις των μεταδόσεών τους σε όλους τους πιθανούς δέκτες. Μία από τις πολλές πιθανές προσεγγίσεις που υπάρχουν για την in situ παρακολούθηση αποτελεί η χρήση μετρήσεων από πολλά σταθερά και κινητά σημεία και η επεξεργασία όλων αυτών των δεδομένων για τη δημιουργία μιας πιο αξιόπιστης εικόνας για το συχνοτικό περιεχόμενο της περιοχής που εξετάζεται. 

Ανίχνευση φάσματος σε περιβάλλον πολλαπλών χρηστών: Το περιβάλλον στο οποίο αναπτύσσεται η cognitive τεχνολογία αποτελείται, συνήθως, από πολλούς SUs και PUs. Επιπλέον, τα cognitive δίκτυα μπορεί να συνυπάρχουν στον ίδιο χώρο μαζί με άλλα δευτερεύοντα δίκτυα ανταγωνιζόμενα για τους ίδιους πόρους. Είναι πολύ πιθανό οι SUs να παρεμβάλλονται μεταξύ τους κατά τη διάρκεια του spectrum sensing καθιστώντας ακόμα πιο δύσκολο τον αξιόπιστο εντοπισμό των PUs. Τα  σήματα των SUs, δηλαδή, μπορεί να ανιχνεύονται ως σήματα των PUs επηρεάζοντας κατ’ αυτό τον τρόπο την απόδοση του spectrum sensing. Σε ένα τέτοιο περιβάλλον πολλαπλών χρηστών η συνεργασία μεταξύ των SUs είναι απαραίτητη έτσι ώστε να γίνεται εκμετάλλευση του “diversity” στο χώρο. Από την άλλη μεριά, η συνεργασία μεταξύ των χρηστών δημιουργεί άλλα ζητήματα που χρίζουν επίλυσης καθώς οι πληροφορίες που προκύπτουν από το spectrum sensing πρέπει να είναι κατανεμημένες. Οι καθυστερήσεις στη συνεργασία αυτή πρέπει να είναι μικρές ενώ το overhead της σηματοδοσίας που προκαλεί η κατανομή των πληροφοριών πρέπει να διατηρείται σε χαμηλά επίπεδα. Σε αντίθετη περίπτωση, θα υπάρχουν πολύ λίγοι πόροι που θα μπορούσαν να χρησιμοποιηθούν για cognitive μετάδοση. Εκτός από τα παραπάνω, υφίστανται και διάφορα άλλα ζητήματα σχετικά με τη λειτουργία σε ένα δίκτυο πολλαπλών χρηστών όπως: Τι είδους συνεργασία απαιτείται πραγματικά για να εκμεταλλευτούμε αποτελεσματικά το “diversity” στο χώρο; Εκτός από τις φασματικές οπές, τι άλλη πληροφορία θα έπρεπε να διανέμεται μεταξύ των χρηστών 
(π.χ τοποθεσία, εκπεμπόμενη ισχύς και συχνότητα των διαφορετικών χρηστών); Θα πρέπει τα βασικά δίκτυα να συμμετέχουν στη συνεργασία που προαναφέραμε; 

Παρόλο που υπάρχει μία μεγάλη ποικιλία PU συστημάτων, η γνώση του cognitive radio για τα χαρακτηριστικά τους και τις απαιτήσεις τους μπορεί να προέρχεται από λίγες γενικές παραμέτρους αυτών. Τρεις κρίσιμες παράμετροι για την ανίχνευση που συζητάμε είναι ο χρόνος ανίχνευσης, η πιθανότητα ανίχνευσης και το ελάχιστο επίπεδο ανιχνεύσιμου σήματος. Ο απαιτούμενος χρόνος ανίχνευσης και η πιθανότητα ανίχνευσης εξαρτώνται από την ανοχή του PU στην υποβάθμιση του QoS. Καθώς αυτές είναι δύο ανταγωνιστικές παράμετροι, ο στόχος ενός cognitive radio 
συστήματος είναι η ελαχιστοποίηση του χρόνου ανίχνευσης με σκοπό την αύξηση του διαθέσιμου χρόνου χρήσης του καναλιού. Το ελάχιστο επίπεδο ανιχνεύσιμου σήματος καθορίζεται από την ευαισθησία του δέκτη του PU και το περιβάλλον του καναλιού διάδοσης μεταξύ του PU και των cognitive συστημάτων. Για παράδειγμα, τα σήματα ευρείας εκπομπής της τηλεόρασης είναι πολύ πιο εύκολο να ανιχνευθούν σε σχέση με τα GPS σήματα, καθώς η ευαισθησία των δεκτών της τηλεόρασης είναι δεκάδες φορές χειρότερη από αυτή των δεκτών. Επιπλέον, μία υψηλότερη ευαισθησία στο spectrum sensing θα μπορούσε πιθανότατα να επιτρέψει στους cognitive χρήστες 
να εκπέμπουν σε υψηλότερες τιμές ισχύος. Έτσι, συνολικά, μπορούμε να πούμε ότι η κύρια πρόκληση του spectrum sensing είναι η ανίχνευση ασθενών σημάτων σε περιβάλλον θορύβου με πολύ μικρή πιθανότητα να μη γίνει ανίχνευση του σήματος του PU. Ως αποτέλεσμα, ένα σήμα που φτάνει στον SU είναι πολύ πιθανό να είναι κάτω από το κατώφλι θορύβου όπου η κλασσική ανίχνευση και οι μέθοδοι αποδιαμόρφωσης, που χρησιμοποιούνται σε περιπτώσεις θετικών τιμών του SNR, δεν είναι ικανοποιητικές. Το νέο πρόβλημα που αντιμετωπίζει η τεχνολογία τοy cognitive radio είναι η αξιόπιστη ανίχνευση σε αρνητικές τιμές του SNR. Από την άλλη μεριά, ένα θετικό χαρακτηριστικό είναι ότι το σήμα δε χρειάζεται αποδιαμόρφωση παρά μόνο να ανιχνευθεί, οπότε δεν υπάρχει απαίτηση για συγχρονισμό, αποκωδικοποίηση ή συμβατότητα πρωτοκόλλων. Το γεγονός αυτό ανοίγει το δρόμο για νέες τεχνικές επεξεργασίας σήματος που παρέχουν ικανοποιητικό κέρδος επεξεργασίας για τη βελτίωση της ευαισθησίας σε επίπεδα που η ανίχνευση γίνεται αξιόπιστη. Επιπλέον, μπορεί να επιτρέψει την αναγνώριση ενός PU βάσει της γνώσης των χαρακτηριστικών του σήματός του. 


Τεχνικές Ανίχνευσης Φάσματος(Spectrum Sensing):

	Εάν όλοι οι SUs λαμβάνουν την απόφαση για την παρουσία ή μη σήματος από κάποιο PU ο καθένας ξεχωριστά, η λειτουργία του spectrum sensing ίσως να μη λειτουργήσει αρκετά αξιόπιστα εξαιτίας πιθανών κρυμμένων τερματικών. Για να βελτιωθεί η απόδοση του spectrum sensing αρκετοί ερευνητές προτείνουν τη συνεργασία μεταξύ των διαφόρων cognitive χρηστών (cooperative spectrum sensing). Η βελτιωμένη απόδοση του cooperative spectrum sensing προέρχεται από την εκμετάλλευση του “diversity” στο χώρο. Ένας PU ίσως να μην είναι ορατός από ένα SU εξαιτίας των στιγμιαίων συνθηκών του καναλιού, αλλά μία ομάδα από SUs θα 
αποφύγει αυτό το πρόβλημα καθώς οι στατιστικές των καναλιών τους είναι ανεξάρτητες. Ωστόσο, η συνεργασία των SUs αυξάνει την ποσότητα των πληροφοριών ελέγχου που απαιτούνται σε ένα σύστημα. Σε ένα κεντρικοποιημένο σύστημα συνεργασίας, οι τοπικές πληροφορίες που προκύπτουν από το sensing του κάθε κόμβου στέλνονται σε ένα κοινό κανάλι ελέγχου και αφού συνδυαστούν στο σταθμό βάσης, που διαδραματίζει το ρόλο το συντονιστή, επανεκπέμπονται στους SUs του δικτύου. Το σύστημα της συνεργασίας, προφανώς, είναι δυνατόν να λειτουργήσει και χωρίς κάποια κεντρική δομή αλλά με κατανεμημένο τρόπο οργάνωσης. Το κύριο ερώτημα που τίθεται είναι αν είναι προτιμότερη η συνεργασία μεταξύ των cognitive χρηστών ή όχι. Ο σταθμός βάσης επιτρέπει σε διαφορετικούς SUs να εκμεταλλεύονται διαφορετικές τρύπες φάσματος κατά τη διάρκεια της λειτουργίας τους. Στην περίπτωση που δεν υφίσταται συνεργασία μεταξύ τω χρηστών, οι χρήστες αποφασίζουν μόνοι τους βασιζόμενοι στις μετρήσεις που πραγματοποιούν. Ο τρόπος αυτός μειώνει της ποσότητα των πληροφοριών ελέγχου στο δίκτυο. Ωστόσο, η αποδοτικότητα της χρήσης του φάσματος μπορεί να είναι χαμηλότερη και να μην υπάρχει δικαιοσύνη μεταξύ των SUs. Η συνεργασία καθίσταται περισσότερο αναγκαία σε δίκτυα με πολλούς χρήστες σε αντίθεση με τα δίκτυα στα οποία η κίνηση δεν είναι μεγάλη και στα οποία οι SUs μπορούν να δρουν αυτόνομα. Γενικά, οι τεχνικές ανίχνευσης φάσματος μπορούν να κατηγοριοποιηθούν σε τρεις μεγάλες κατηγορίες: Ανίχνευση από τον κάθε SU ξεχωριστά, ανίχνευση με συνεργασία μεταξύ των SUs και η ανίχνευση που βασίζεται στις παρεμβολές. Η εικόνα 8 παρουσιάζει αυτή την κατηγοριοποίηση εμφανίζοντας από την πρώτη περίπτωση τις τρεις βασικότερες τεχνικές οι οποίες είναι η ανίχνευση ενέργειας (energy detection), η ανίχνευση με τη χρήση προσαρμοσμένου φίλτρου (matched filter detection), και η ανίχνευση που βασίζεται στην κυκλοστατικότητα (cyclostationary featured detection). 















		Εικόνα 8: Κατηγοριοποίηση των τεχνικών ανίχνευσης φάσματος 



Ανίχνευση από τον κάθε SU ξεχωριστά (Transmitter Detection):
Σε αυτή την κατηγορία τεχνικών ο κάθε cognitive χρήστης προσπαθεί μόνος του να ανιχνεύσει το περιβάλλον στο οποίο βρίσκεται και αποφασίζει από μόνος του, βάσει των μετρήσεων που έχει πραγματοποιήσει και της επεξεργασίας τους, αν μπορεί να εκπέμψει δίχως να προκαλέσει παρεμβολές στους PUs. Παρακάτω αναλύονται διαδεδομένες τεχνικές. Τ ο βασικό μοντέλο υποθέσεων μπορεί να ορισθεί ως εξής:

H0 : X[t] = n[t] 			(απουσία σήματος) 
H1 : X[t] = h*s[t] + n[t]   		 (ύπαρξη σήματος)     ,  Σχέση 1

όπου x(t) είναι το σήμα που δέχεται ο cognitive χρήστης, s t είναι το σήμα που στέλνει ο 
πρωτεύων πομπός, n t είναι ο Προσθετικός Λευκός Γκαουσιανός Θόρυβος (Additive White 
Gaussian Noise – AWGN) και h είναι το κέρδος του καναλιού. Η0 είναι η μηδενική υπόθεση, που 
δηλώνει ότι δεν υπάρχει σήμα πρωτεύοντος χρήστη στη συγκεκριμένη συχνοτική ζώνη. Από 
την άλλη πλευρά, Η1 είναι η εναλλακτική υπόθεση, που υποδεικνύει ότι κάποιο πρωτεύον σήμα 
είναι παρόν. 

Ανίχνευση με τη χρήση προσαρμοσμένου φίλτρου (matched filter detection):
 Όταν η πληροφορία για το σήμα του πρωτεύοντος χρήστη είναι γνωστή στο cognitive χρήστη, ο βέλτιστος ανιχνευτής σε περιβάλλον στάσιμου Gaussian θορύβου είναι το προσαρμοσμένο φίλτρο καθώς αυτό μεγιστοποιεί το λόγο σήματος προς θόρυβο (Signal-to-Noise Ratio – SNR) στο δέκτη. Το κύριο πλεονέκτημα του προσαρμοσμένου φίλτρου είναι ότι απαιτεί λιγότερο χρόνο για να επιτύχει μεγάλο κέρδος επεξεργασίας. Ωστόσο, απαιτεί κάποια εκ των προτέρων γνώση για το πρωτεύον σήμα όπως τον τύπο διαμόρφωσης, τη μορφοποίηση παλμού και τη μορφή του πακέτου. Έτσι, αν αυτή η πληροφορία δεν είναι ακριβής, το προσαρμοσμένο φίλτρο δεν αποδίδει καλά. Πάντως, τα περισσότερα ασύρματα συστήματα διαθέτουν σήματα-πιλότους, προθέματα, λέξεις συγχρονισμού ή κώδικες διάχυσης που μπορούν να χρησιμοποιηθούν για σύμφωνη ανίχνευση. 


Ανίχνευση ενέργειας (energy detection):
Στην πιο γενική περίπτωση όπου ο δευτερεύων δέκτης δε διαθέτει αρκετές πληροφορίες για το πρωτεύον σήμα, αν για παράδειγμα γνωρίζει μόνο την ισχύ του θορύβου, ο βέλτιστος ανιχνευτής είναι ο ανιχνευτής ενέργειας. Προκειμένου να μετρήσει την ενέργεια του λαμβανόμενου (δειγματοληπτημένου) σήματος, το τετραγωνίζει και στη συνέχεια ολοκληρώνει επί το διάστημα παρατήρησης T . Τελικά η έξοδος του ολοκληρωτή, Y , συγκρίνεται με ένα κατώφλι  και λαμβάνεται απόφαση για το αν είναι παρών κάποιος πρωτεύων χρήστης ή όχι (Εικόνα 9). 


		Εικόνα 9: Μπλοκ διάγραμμα του ανιχνευτή ενέργειας .


Η επίδοση ενός ανιχνευτή φάσματος συχνά μετράται από ένα ζεύγος πιθανοτήτων, την πιθανότητα ανίχνευσης (Probaility of detection - P d )  και την πιθανότητα εσφαλμένου συναγερμού (Probability of false alarm - P f ). Η πιθανότητα ανίχνευσης είναι η πιθανότητα ο ανιχνευτής να αποφασίσει ότι υπάρχει σήμα, όταν αυτό είναι πραγματικά παρόν (υπόθεση Η1 στη Σχέση 1). Η πιθανότητα ανίχνευσης είναι ένα μέτρο της αξιοπιστίας του cognitive radio, ως προς την αποφυγή παρεμβολής στο πρωτεύον τηλεπικοινωνιακό σύστημα. Για αυτό είναι επιθυμητή μία όσο το δυνατόν μεγαλύτερη πιθανότητα ανίχνευσης. Η πιθανότητα εσφαλμένου συναγερμού αντίθετα είναι η πιθανότητα ο ανιχνευτής να αποφασίσει ότι υπάρχει σήμα, όταν στην πραγματικότητα υπάρχει μόνο θόρυβος (υπόθεση Η0 ). Η πιθανότητα εσφαλμένου συναγερμού μετρά ουσιαστικά τις “χαμένες ευκαιρίες” ή, αλλιώς, την υποχρησιμοποίηση του φάσματος από το cognitive radio. Για αυτό, είναι επιθυμητή μία όσο το δυνατόν μικρότερη πιθανότητα εσφαλμένου συναγερμού. Δυστυχώς, ένα θεμελιώδες αποτέλεσμα της θεωρίας ανίχνευσης είναι ότι οι δύο αυτές απαιτήσεις είναι ανταγωνιστικές και η σύγχρονη ικανοποίησή τους είναι αδύνατη, αφού η αύξηση της πρώτης πιθανότητας οδηγεί σε υποχρεωτική αύξηση και τη δεύτερη .

Στην περίπτωση του ανιχνευτή ενέργειας, όταν έχουμε να κάνουμε με περιβάλλον χωρίς εξασθένηση όπου h είναι το κέρδος του καναλιού όπως στη Σχέση 1, οι πιθανότητες ανίχνευσης και εσφαλμένου συναγερμού δίνονται από τις σχέσεας τους παράγοντες εξασθένησης όπως η πολύδρομη μετάδοση και η επισκίαση, τότε η πιθανότητα εσφαλμένου συναγερμού δεν αλλάζει καθώς δεν εξαρτάται από το SNR. Ωστόσο, η σχέση που δίνει την πιθανότητα ανίχνευσης τροποποιείται ώστε να συμπιριλάβει την εξάρτηση από το στιγμιαίο SNR ως εξής: 

P d =∫ Q m   2  ,   f   x dx  	,  	Σχέση 2

όπου fγ(x)  είναι η συνάρτηση πυκνότητας πιθανότητας του SNR υπό συνθήκες εξασθένησης. 

Ο ανιχνευτής ενέργειας είναι πολύ εύκολος στην υλοποίηση, για αυτό και έχει υιοθετηθεί ευρέως στη βιβλιογραφία. Ωστόσο, η επίδοσή του είναι πολύ ευαίσθητη στην αβεβαιότητα της ισχύος του θορύβου. Σε πραγματικές συνθήκες, είναι λογικό να υποθέσουμε ότι ο δευτερεύων δέκτης θα γνωρίζει μόνο κατ' εκτίμηση την ισχύ του θορύβου. Επομένως, αν το SNR είναι αρκετά χαμηλό, ο ανιχνευτής δεν μπορεί να διακρίνει αξιόπιστα μεταξύ σήματος και θορύβου και καθίσταται ανώφελος. Συγκεκριμένα, έχει αποδειχθεί ότι για μια αβεβαιότητα x dB στην ισχύ του θορύβου υπάρχει ένα κατώφλι στο SNR, κάτω από το οποίο ο ανιχνευτής ενέργειας δεν μπορεί να ανιχνεύσει το σήμα. Το κατώφλι αυτό καλείται SNR wall (Εικόνα 10) και δίνεται από τη σχέση : 

SNR wall=10log 10 [ 10  x/ 10 −1 ] 








		









		Εικόνα 10: Η θέση του SNRwall σαν συνάρτηση της αβεβαιότητας θορύβου x 

Επιπλέον, ο ανιχνευτής ενέργειας δεν είναι σε θέση να διακρίνει μεταξύ διαφορετικών τύπων σημάτων, παρά μόνο να αποφασίσει περί παρουσίας ή απουσίας σήματος. 


Κυκλοστατικότητα (cyclostationary featured detection):
Οι κυκλοστάσιμες διαδικασίες είναι τυχαίες διαδικασίες των οποίων οι στατιστικές ιδιότητες όπως η μέση τιμή και η αυτοσυσχέτιση αποτελούν περιοδικές συναρτήσεις του χρόνου . Πιο αυστηρά, μία τυχαία διαδικασία συνεχούς χρόνου t είναι κυκλικά στάσιμη δεύτερης τάξης με την ευρεία έννοια αν υπάρχει T00 τέτοιο ώστε :
 t= tT0  	, ∀ t 		Σχέση 3  
και 
R t1 , t2 =R t1T0 ,t2 T0   	,∀ t1 , t2  	Σχέση 4
όπου   t είναι η μέση τιμή τη χρονική στιγμή t και R t1 , t2  είναι η συνάρτηση αυτοσυσχέτισης για τις χρονικές στιγμές t1 , t2 . 
Λόγω περιοδικότητας, η συνάρτηση αυτοσυσχέτισης έχει αναπαράσταση σε σειρά Fourier. 
Θέτοντας t1=t/ 2 και t2=t− /2 , έχουμε την ακόλουθη έκφραση για τη σειρά Fourier: 

R t /2, t−/2=∑ R * *e ^(j2  a t )

όπου οι συντελεστές Fourier δίνονται από τη σχέση :

R = ∫ R t τ/2, t− τ/2 * e ^(− j 2  a t)  dt   		Σχέση 5
και το a καλείται κυκλική συχνότητα. Η Ra  ονομάζεται συνάρτηση κυκλικής αυτοσυσχέτισης. Όταν η συνάρτηση αυτοσυσχέτισης έχει ακριβώς μία περίοδο T0 , έχουμε το 
ακόλουθο σύνολο κυκλικών συχνοτήτων: 
A={a=k /T , k ≥1} οι οποίες είναι αρμονικές της θεμελιώδους συχνότητας a .

Πολλά από τα σήματα που χρησιμοποιούνται στις ασύρματες τηλεπικοινωνίες διαθέτουν την ιδιότητα της κυκλοστασιμότητας. Η κυκλοστασιμότητα μπορεί να είναι συνέπεια της χρησιμοποιούμενης διαμόρφωσης ή κωδικοποίησης, ή μπορεί ακόμα να προστίθεται σκόπιμα για να βοηθήσει στην ισοστάθμιση καναλιού ή στο συγχρονισμό. Οι ανιχνευτές αυτής της κατηγορίας αναζητούν χαρακτηριστικά κυκλοστασιμότητας στο λαμβανόμενο σήμα, αναλύοντας την κυκλική συνάρτηση αυτοσυσχέτισης. Η χρήση κυκλοστάσιμων στατιστικών στην ανίχνευση είναι ελκυστική για πολλούς λόγους: Πρώτον, ο θόρυβος είναι σπάνια μια κυκλοστάσιμη διαδικασία. Έτσι, ο ανιχνευτής κυκλοστάσιμων χαρακτηριστικών μπορεί να διακρίνει μεταξύ ενός τηλεπικοινωνιακού σήματος και του θορύβου, ανεξάρτητα από την αβεβαιότητα στην ισχύ του θορύβου και αποδίδει καλύτερα από τον ανιχνευτή ενέργειας σε χαμηλά SNR. Επιπλέον, ένας τέτοιος ανιχνευτής μπορεί να διακρίνει μεταξύ διαφορετικών τύπων σημάτων, αν αυτά έχουν ξεχωριστές κυκλικές συχνότητες. Ωστόσο, η μέθοδος αυτή έχει μεγάλη υπολογιστική πολυπλοκότητα και χρειάζεται ένα αρκετά μεγάλο διάστημα παρατήρησης για να λειτουργήσει. 


Άλλες τεχνικές ανίχνευσης πομπού : 
Υπάρχουν και άλλες τεχνικές ανίχνευσης πομπού που έχουν προταθεί στη βιβλιογραφία και δεν εμπίπτουν σε κάποια από τις τρεις παραπάνω υποκατηγορίες. Για παράδειγμα, αρκετές είναι οι τεχνικές που εφαρμόζουν την τεχνική της πολλαπλής ανάλυσης (multi-resolution) για την ανίχνευση φασματικών οπών. Ανιχνεύεται πρώτα όλο το εύρος ζώνης ενδιαφέροντος με μία “τραχεία” (coarse) ανάλυση χαμηλού υπολογιστικού κόστους. Στη συνέχεια εφαρμόζεται μία πιο λετομερής (fine) ανάλυση στην υπο-ζώνη που από το προηγούμενο στάδιο έχει βρεθεί να έχει τη λιγότερη ενέργεια και, κατά συνέπεια, είναι υποψήφια φασματική οπή. Τέλοςεφαρμόζεται ένας αναδρομικός αλγόριθμος που έχει ως αποτέλεσμα υποζώνες οι οποίες περιέχουν πολλαπλά, στενού εύρους ζώνης σήματα να δέχονται λεπτομερέστερη ανάλυση από υποζώνες οι οποίες περιέχουν σήματα μεγάλου εύρους ζώνης ή θόρυβο. Ο μετασχηματισμός wavelet ενσωματώνει την έννοια της πολλαπλής ανάλυσης. Εκτός αυτού, αποτελεί ένα πολύ καλό εργαλείο σε προβλήματα ανάλυσης ασυνεχειών και ακμών. Ο μετασχηματισμός wavelet εφαρμόζεται πάνω στο φάσμα του σήματος και όχι στο ίδιο το σήμα. Με αυτό τον τρόπο, ανιχνεύονται τα όρια των φασματικών περιοχών που καταλαμβάνονται από σήμα πρωτεύοντος χρήστη (Εικόνα 11).

		Εικόνα 11: Ν συχνοτικές ζώνες με τμηματικά ομαλή PSD 

Συνεργατική ανίχνευση 
Οι προηγούμενες τεχνικές δεν μπορούν να αποφύγουν το πρόβλημα του κρυμμένου τερματικού. Για την αντιμετώπιση αυτού του φαινομένου έχει προταθεί η ιδέα συνεργατικής ανίχνευσης, όπου πολλοί δευτερεύοντες χρήστες ανταλλάσσουν πληροφορίες σχετικές με το φάσμα με στόχο μια ακριβέστερη ανίχνευση. Η Εικόνα12 παρουσιάζει με απλό τρόπο την ιδέα πίσω από τη συνεργασία: 


	Εικόνα 12: Συνεργατική ανίχνευση σε περιβάλλον με επισκίαση. Σε αυτή την 	περίπτωση μόνο ο δεύτερος cognitive χρήστης μπορεί να ανιχνεύσει το πρωτεύον σήμα 

Ως γνωστόν, τα κύρια φαινόμενα που συντελούν στο πρόβλημα του κρυμμένου τερματικού είναι η εξασθένηση λόγω πολύδρομης μετάδοσης (multipath fading) και η εξασθένηση λόγω επισκίασης (shadowing). Στο συνεργατικό σενάριο, η πιθανότητα όλοι οι δευτερεύοντες χρήστες να “δουν” ταυτόχρονα βαθιά εξασθένηση είναι εξαιρετικά χαμηλή ̇ η συνεργασία οδηγεί επομένως σε σημαντικά βελτιωμένη ακρίβεια ανίχνευσης. Συγκεκριμένα, αν οι συνθήκες εξασθένησης είναι ανεξάρτητες από χρήστη σε χρήστη, τότε οι πιθανότητες ανίχνευσης και εσφαλμένου συναγερμού του συνεργατικού σχήματος γράφονται :

Qd =1−1−P d  ^ n		και

Q f =1−1−P f  ^ n  

όπου Pd και Pf είναι οι ατομικές πιθανότητες ανίχνευσης και εσφαλμένου συναγερμού, ενώ n είναι ο αριθμός των χρηστών. Βλέπουμε, δηλαδή, ότι τόσο η πιθανότητα ανίχνευσης όσο και η πιθανότητα εσφαλμένου συναγερμού αυξάνονται μονοτόνως με τον αριθμό των χρηστών. Ωστόσο, το καθαρό αποτέλεσμα (net effect) είναι η βελτίωση της επίδοσης του συστήματος. Η συνεργατική ανίχνευση μπορεί να υλοποιηθεί είτε με κεντρικοποιημένο είτε με κατανεμημένο τρόπο. Στην κεντρικοποιημένη μέθοδο, υπάρχει ένας δευτερεύων σταθμός βάσης ο οποί ος συγκεντρώνει όλη την πληροφορία ανίχνευσης από τους cognitive χρήστες και εντοπίζει τις φασματικές οπές. Αντιθέτως, στην κατανεμημένη μέθοδο οι δευτερεύοντες χρήστες ανταλλάσσουν πληροφορίες μεταξύ τους. Η συνεργασία στην ανίχνευση είναι μια μορφή χωροποικιλότητας (space diversity). Η ύπαρξη χωρικά συσχετισμένων χρηστών, π.χ. πολλοί χρήστες που επισκιάζονται από το ίδιο φυσικό εμπόδιο, μειώνει το κέρδος από την χωροποικιλότητα (diversity gain). Επιπλέον, η συνεργασία εισάγει πρόσθετη επιβάρυνση και καθυστέρηση στο δίκτυο λόγω της πληροφορίας που πρέπει να ανταλλαγεί. Τέλος, οι συνεργατικές τεχνικές (όπως και οι τεχνικές ανίχνευσης πομπού) πάσχουν από το πρόβλημα της αβεβαιότητας στη θέση του πρωτεύοντος δέκτη, αφού οι cognitive χρήστες δεν γνωρίζουν τίποτα για το κανάλι μεταξύ αυτών και του δέκτη παρά διαθέτουν μόνο τοπικές παρατηρήσεις του σήματος του πρωτεύοντος πομπού. Η επόμενη υποενότητα παρουσιάζει τις μεθόδους με βάση την παρεμβολή, οι οποίες προσπαθούν να επιλύσουν αυτό το πρόβλημα. 



Ανίχνευση με βάση την παρεμβολή :
Τυπικά, η παρεμβολή ρυθμίζεται με έναν “πομποκεντρικό” τρόπο, δηλαδή η παρεμβολή ελέγχεται στον πομπό μέσω της εκπεμπόμενης ισχύος, των εκπομπών εκτός-ζώνης και της θέσης του πομπού. Ωστόσο, στην πραγματικότητα η παρεμβολή λαμβάνει χώρα στο δέκτη. Για αυτό πρόσφατα, η FCC εισήγαγε ένα νέο μοντέλο μέτρησης της παρεμβολής, τη θερμοκρασία παρεμβολής (interference temperature) .
			Εικόνα 13: Το μοντέλο θερμοκρασίας παρεμβολής 


Η Εικόνα 13 δείχνει το σήμα ενός σταθμού που έχει σχεδιαστεί να λειτουργεί σε μία ακτίνα όπου η λαμβανόμενη ισχύς προσεγγίζει το επίπεδο του θορύβου. Καθώς εμφανίζονται επιπρόσθετα παρεμβάλλοντα σήματα, το επίπεδο του θορύβου αυξάνεται σε διάφορα σημεία μέσα στην περιοχή εξυπηρέτησης, όπως φαίνεται από τις κορυφές πάνω από το αρχικό επίπεδο θορύβου. Αντίθετα με την πομποκεντρική προσέγγιση, το μοντέλο θερμοκρασίας παρεμβολής διαχειρίζεται την παρεμβολή στο δέκτη μέσω του ορίου θερμοκρασίας παρεμβολής (interference temperature limit), το οποίο μετρά το ποσό της νέας παρεμβολής που μπορεί να ανεχτεί ο δέκτης. Με άλλα λόγια, το μοντέλο αυτό λαμβάνει υπ' όψη του τη συνολική ενέργεια παρεμβολής που προέρχεται από πολλαπλές πηγές και θέτει ένα πάνω όριο στο αθροιστικό τους επίπεδο. Εφ' όσον οι δευτερεύοντες χρήστες δεν υπερβαίνουν αυτό το όριο με τις δικές τους εκπομπές, μπορούν να χρησιμοποιήσουν τη συγκεκριμένη συχνοτική ζώνη. Η δυσκολία αυτής της μεθόδου έγκειται στην αξιόπιστη μέτρηση της θερμοκρασίας παρεμβολής. Ένας cognitive χρήστης είναι φυσικά ενήμερος για το δικό του επίπεδο ισχύος εκπομπής και για την ακριβή θέση του, μέσω ενός συστήματος εντοπισμού. Ωστόσο, προς το παρόν δεν υπάρχει πρακτικός τρόπος για ένα cognitive radio να μετρήσει ή να εκτιμήσει τη θερμοκρασία παρεμβολής σε έναν κοντινό πρωτεύοντα δέκτη. Εφ' όσον οι πρωτεύοντες δέκτες είναι συνήθως παθητικές συσκευές, ο cognitive χρήστης δεν μπορεί να γνωρίζει τις ακριβείς θέσεις τους. Υπάρχουν μέθοδοι ανίχνευσης αυτών των παθητικών δεκτών, που εκμεταλλεύονται τη διαρρέουσα ισχύ του τοπικού ταλαντωτή που εκπέμπουν όλοι οι ασύρματοι δέκτες. Για την ανίχνευση όμως αυτής της διαρρέουσας ισχύος, η μέθοδος απαιτεί την προσάρτηση μικρών αισθητήρων κοντά στους πρωτεύοντες δέκτες που θα πληροφορούν το cognitive radio, γεγονός που δυσκολεύει την πρακτική εφαρμογή της μεθόδου .



Καταμερισμός του Φάσματος :

	Αναφέρεται συχνά ότι τα CR έχουν τεράστια δύναμη γιατί επιτρέπουν τον επικαλυπτικό καταμερισμό του φάσματος και πιο συγκεκριμένα τον κατακόρυφο καταμερισμό του. Στην ενότητα αυτή αποσαφηνίζονται οι όροι «επικαλυπτικός» και «κατακόρυφος» καταμερισμός και συνδέονται με την τεχνολογία του CR. Όπως έχει ήδη αναφερθεί, είναι επιτακτική η ανάγκη για αποδοτικότερη διαχείριση του φάσματος. Προς αυτήν την κατεύθυνση κινείται η προσπάθεια για καταμερισμό 
(sharing) του φάσματος. Διακρίνονται δύο είδη καταμερισμού: 


Υποκαλυπτικός Καταμερισμός (Underlay Sharing). Στον υποκαλυπτικό καταμερισμό του φάσματος, οι αρμόδιες ρυθμιστικές αρχές (π.χ. FCC) επιτρέπουν σε συστήματα που χρησιμοποιούν πολύ χαμηλή εκπεμπόμενη ισχύ να χρησιμοποιούν ανοικτά ένα πολύ μεγάλο κομμάτι του φάσματος, ακόμα και σε ζώνες που έχουν εκχωρηθεί με άδεια σε συγκεκριμένους χρήστες. Το εκπεμπόμενο σήμα εξαπλώνεται σε ένα πολύ μεγάλο φασματικό εύρος έτσι ώστε η ανεπιθύμητη παρεμβολή που εισάγεται στα αδειοδοτημένα συστήματα να είναι πολύ μικρή (κάτω από ένα 
επιθυμητό κατώφλι) και να μην αποτελεί ενόχληση. Για να διατηρούνται οι παρεμβολές σε χαμηλά επίπεδα απαιτείται ο αυστηρός περιορισμός της ισχύος του εκπεμπόμενου σήματος. Χαρακτηριστικό παράδειγμα συστημάτων που κάνουν χρήση του υποκαλυπτικού καταμερισμού του φάσματος είναι τα UWB Συστήματα (Ultra Wide Band-Υπερευρείας Ζώνης). Εν συντομία, η UWB είναι μια τεχνική μετάδοσης παλμών πολύ μικρής χρονικής διάρκειας σε ένα πολύ μεγάλο εύρος ζώνης συχνοτήτων. Η διάρκεια των παλμών είναι μικρότερη του ενός nanosecond και η 
ισχύς τους είναι πολύ χαμηλή. Το UWB μπορεί να χρησιμοποιεί αδειοδοτημένο φάσμα, χωρίς να εισάγει βλαβερές παρεμβολές στα συστήματα που κατέχουν την άδεια. Βασικό μειονέκτημα της UWB τεχνικής και των άλλων τεχνικών υποκαλυπτικού καταμερισμού του φάσματος είναι ότι το γεωγραφικό εύρος των δικτύων δε μπορεί να είναι μεγάλο, λόγω της μικρής εκπεμπόμενης ισχύος. 

Επικαλυπτικός Καταμερισμός (Overlay Sharing). Ως επικαλυπτικός καταμερισμός του φάσματος χαρακτηρίζεται η πρόσβαση στο μη χρησιμοποιούμενο ή υπο-χρησιμοποιούμενο φάσμα. Εδώ θα πρέπει να γίνει αναγνώριση των ζωνών συχνοτήτων που χρησιμοποιούνται ελάχιστα ανεξάρτητα με το αν είναι αδειοδοτημένες ή όχι. Τα επικαλυπτικά συστήματα θα αναγνωρίσουν τότε τις υποχρησιμοποιούμενες ζώνες και θα εκπέμψουν σε αυτές, χωρίς να παρενοχλούν τυχόν αδειοδοτημένα συστήματα. Το παρακάτω σχήμα δείχνει τις δύο παραπάνω μορφές καταμερισμού του φάσματος. Είναι προφανές με βάση τα όσα έχουμε αναφέρει μέχρι τώρα ότι το CR, μέσω του μηχανισμού DFS, εστιάζει κατά βάση στον επικαλυπτικό καταμερισμό του φάσματος. 


		Εικόνα 14: Κατηγορίες Καταμερισμού Φάσματος 


Εν συνεχεία, ο επικαλυπτικός καταμερισμός του φάσματος μπορεί να διαχωριστεί 
σε δύο υπο-κατηγορίες: 

Οριζόντιος Καταμερισμός (Horizontal Sharing): Εδώ τα μη αδειοδοτημένα συστήματα ραδιοεπικοινωνιών μοιράζονται το φάσμα με άλλα μη αδειοδοτημένα συστήματα. Ο καταμερισμός, δηλαδή, πραγματοποιείται μεταξύ ίσων συστημάτων που δεν κατέχουν άδεια. Τα συστήματα είναι διακριτά και δεν επιθυμούν να επικοινωνήσουν μεταξύ τους, υπακούουν δε στην ίδια ρυθμιστική νομοθεσία και έχουν τα ίδια δικαιώματα πάνω στο φάσμα. 

Κατακόρυφος Καταμερισμός (Vertical Sharing): Εδώ τα μη αδειοδοτημένα συστήματα μοιράζονται το φάσμα με αδειοδοτημένα συστήματα. Οι όροι οριζόντιος και κατακόρυφος καταμερισμός αναφέρθηκαν για πρώτη φορά από τον Kruys το 2003. Τα αδειοδοτημένα συστήματα χαρακτηρίζονται συχνά ως πρωτεύοντα συστήματα, ενώ τα μη αδειοδοτημένα ως δευτερεύοντα συστήματα. Τα CR παρέχουν δυνατότητες τόσο για οριζόντιο όσο και για κατακόρυφο καταμερισμό του φάσματος. Στον οριζόντιο καταμερισμό, τα CR αναγνωρίζουν αυτόνομα τις φασματικές ευκαιρίες και συντονίζουν μαζί με τα υπόλοιπα CR την πρόσβαση στο φάσμα με έναν κατανεμημένο τρόπο. Στον κατακόρυφο καταμερισμό, τα CR λειτουργούν πάνω σε αδειοδοτημένο φάσμα χωρίς να παρεμβάλλονται στη λειτουργία των αδειοδοτημένων συστημάτων και χωρίς να απαιτούν τροποποιήσεις στα πρωτεύοντα συστήματα. Παρόλα αυτά, υπάρχουν εξαιρετικές περιπτώσεις στις οποίες τα πρωτεύοντα συστήματα βοηθούν τα CR να αναγνωρίσουν τις φασματικές οπές. Σήμερα, το ερευνητικό και εμπορικό ενδιαφέρον συγκεντρώνεται στον Κατακόρυφο Επικαλυπτικό Καταμερισμό του φάσματος. 




Θεωρητικά  όρια των Cognitive Radios :

	 Σύμφωνα με όλα τα παραπάνω συμπεραίνουμε ότι τα CR υπόσχονται πολλά όσον αφορά την καλύτερη αξιοποίηση του φάσματος στις ασύρματες επικοινωνίες. Ωστόσο κάποιες θεμελιώδεις ερωτήσεις για τα όρια της τεχνολογίας αυτής δεν έχουν απαντηθεί ακόμα. Σκοπός της υποενότητας αυτής είναι να δείξει τα επιτεύξιμα όρια στα οποία 2 πομποί(2 cognitive πομποί s1 και s2) μπορούν να στέλνουν ταυτόχρονα μέσω ενός κοινού καναλιού,σε 2 ανεξάρτητους δέκτες (R1 και R2 αντίστοιχα) όταν ο s2  είμαι ενήμερος για το μήνυμα  που θα σταλεί από τον s1. 

Ακολουθούν 3 παραδείγματα καναλιών συγκρινόμενα με τα αντίστοιχα με cognitive πομπούς. 
1) Genie – Aided Cognitive radio channel 
2) Modified genie-aided cognitive radio channel 
3) The Gaussian Cognitive Radio Channel 



Discrete Interference Channel:
Το κλειδί για την επίτευξη υψηλά ποσοστά μετάδοσης δεδομένων σε ένα περιβάλλον στο οποίο 2 πομποί μοιράζονται ένα κοινό κανάλι είναι η όσο το δυνατόν ελαχιστοποίηση των παρεμβολών. Μία τεχνική για την ελαχιστοποίηση των παρεμβολών. Dirty paper coding ονομάζεται μια τεχνική η οποία ελαχιστοποιεί εκ των προτέρων γνωστές παρεμβολές ενός Γκαουσιανού καναλιού λευκού θορύβου. Για την απόδειξη της τεχνικής αυτής ο Costa[3]  χρησιμοποίησε τον τύπο που δίνει την χωρητικότητα του καναλιού όταν ο πομπός δεν γνωρίζει για τις παρεμβολές του καναλιού:

C = max [I(U ; Y ) − I(U ; S)] 

Όπου Χ είναι η είσοδος του καναλιού, Υ η έξοδος του,S είναι η παρεμβολή και U είναι βοηθητική τυχαία μεταβλητή. Στην περίπτωση που έχουμε Γκαουσιανό θόρυβο και παρεμβολή πετυχαίνουμε χωρητικότητα όμοια με την χωρητικότητα καναλιού χωρίς παρεμβολές υποθέτοντας βοηθητική τυχαία μεταβλητή U της μορφής U = X+aS όπου α είναι παράμετρος με βέλτιστη τιμή ίση με το ποσοστό της ισχύς του σήματος προς το σήμα προστιθέμενο με το θόρυβο. Από τη στιγμή που το ποσοστό αυτό είναι ίσο με την χωρητικότητα καναλιού χωρίς παρεμβολές που είναι το ανώτατο όριο, συνεπάγεται ότι η είσοδος του καναλιού Χ είναι βέλτιστη.
  

Θεωρούμε τώρα,  X1 ∈ X1 , X2  ∈ X2  με p(y1 |x1 , x2 ), p(y2 |x1 , x2 ) τυχαίες μεταβλητές οι οποίες δίνονται  σαν είσοδο σε ένα διακριτό κανάλι θορύβου χωρίς μνήμη και βγάζοντας στη έξοδο Y1 ∈ Y1 , Y2 ∈ Y2.Το κανάλι αντιστοιχεί σε 2 ανεξάρτητους πομπούς S1,S2 με ανεξάρτητους και μη συνεργαζόμενους δέκτες R1,R2 να μεταδίδουν πάνω στο ίδιο μέσο και άρα να παρεμβάλλεται ο ένας στον άλλο. Το κανάλι φαίνεται στην Εικόνα 15.








					Εικόνα 15:  Διακριτό κανάλι θορύβου χωρίς μνήμη.

Παρατηρούμε ότι εκτός της παρεμβολής λόγω του άλλου πομπού η έξοδος έχει μια πρόσθετη παρεμβολή Ζ1 και Ζ2 αντίστοιχα. Οι παράμετροι α12 και α21 μοντελοποιούν την επίδραση της παρεμβολής. Οι έξοδοι του καναλιού είναι:
(Υ1)  =  (1  α21)  (Χ1)  + (Ζ1)
(Υ2)      (α12  1)  (Χ2)      (Ζ2)

** Το κανάλι παρεμβολών παραμένει ακόμα ένα ανοιχτό πρόβλημα.

Στην περίπτωση μεγάλων παρεμβολών η χωρητικότητα είναι γνωστή. Τα όρια του καναλιού παρεμβολών έχουν υπολογισθεί. Με βάση αυτές τις μεθόδους μπορούν να προσδιορισθούν και τα όρια για Cognitive radio channels.


Genie – Aided Cognitive radio channels: 
Θεωρούμε γνωστικό κανάλι επικοινωνίας (cognitive radio channel) όπου ο S2 γνωρίζει το μήνυμα που θα μεταδώσει ο S1.Επομένως ο S2 αντιμετωπίζει το μήνυμα του S1 σαν παρεμβολή χρησιμοποιώντας την τεχνική που αναφέρεται πιο πάνω. Προσομοιώσεις της τεχνικής αυτής έδειξαν ότι το μέγιστο επιτεύξιμο όριο της τεχνικής αυτής πλησίαζε το μέγιστο όριο ενός 2x2  Multiple Input Multiple Output (MIMO) Γκαουσιανού καναλιού πολυεκπομπής. Από τις μετρήσεις επίσης παρατηρήθηκε ότι  όσο μεγαλύτερη αναντιστοιχία στην ισχύ του σήματος υπήρχε μεταξύ των πομπών τόσο πιο καλά ήταν τα αποτελέσματα των μετρήσεων.

Modified genie-aided cognitive radio channel:
Πρόκειται για μια επέκταση της προηγούμενης περίπτωσης όπου εισάγουμε 2 ζευγάρια από βοηθητικές τυχαίες μεταβλητές στους πομπούς.

The Gaussian Cognitive Radio Channel:
Εδώ, θεωρούμε γνωστικό κανάλι με ανεξάρτητο προσθετικό θόρυβο ο οποίος ακολουθεί Γκαουσιανή κατανομή με Z1 ∼ N (0, Q1 ) και   Z2 ∼ N (0, Q2 ) για τον πομπό 1 και πομπό 2  αντίστοιχα. Ουσιαστικά πρόκειται για το Modified Genie – Aided Cognitive radio channel  με ανεξάρτητο προσθετικό θόρυβο για κάθε πομπό.
Η σύγκριση των παραπάνω καναλιών φαίνεται ξεκάθαρα στο παρακάτω διάγραμμα!

	R2   
					R1
όπου  R1  είναι το Rate ενός απλού πομπού.	
όπου  R2  είναι το Rate του cognitive πομπού.

Το μαύρο πολύγωνο δείχνει τα όρια για το Discrete Interference Channel. Το γαλάζιο πολύγωνο δείχνει τα όρια για το Genie – Aided Cognitive radio channel Το κόκκινο πολύγωνο δείχνει τα όρια για το Modified genie-aided cognitive radio channel.Το πράσινο πολύγωνο δείχνει τα όρια για το Gaussian Cognitive Radio Channel.

[1] 	J. Mitola, III and G. Q. Maguire, Jr., "Cognitive radio:  Making software radios more 	personal," IEEE Personal Comm, vol. 6, pp. 13-18, Aug. 1999.
[2] 	N. Devroye,  P. Mitran,  and V. Tarokh,  " Achievable rates in cognitive radio channels," 	IEEE Trans. Inf. Theory, vol. IT-52, pp. 1813-1827, May 2006.
[3] 	A. Jovicic and P. Viswanath, "Cognitive radio: An information-theoretic perspec-tive," 	submitted to IEEE Trans. Inf. Theory. (arXiv:cs/0604107) 
[4] 	Joseph Mitola, “Cognitive Radio: An Integrated Agent Architecture for Software Defined 	Radio,” PhD Dissertation, KTH, Stockholm, Sweden, December 2000. 
[5]